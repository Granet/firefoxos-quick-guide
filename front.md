{frontmatter}

## Ringraziamenti

A mia moglie Lili, la miglior moglie nel mondo.

A Mozilla per aver sempre creduto in noi,  per il suo sforzo di mantenere il web aperto e libero e perché mette sempre l'utente al primo posto.

Alla comunità brasiliana di Mozilla per avermi accolto e per essere così incredibili.

Al mio mentore GSoC Marcos Caceres, al Mozilla WebAPI Team, al Mozilla Tech Evangelist Team e il Dev Engagement Team per essere così eccezionali.

A Google per aver ideato *Google Summer of Code 2013*. Questo programma è spettacolare.

## Questo libro è in beta perenne

Il mio auspicio è di aggiornare questo libro spesso, ampliandone i contenuti e revisionandolo secondo le segnalazioni dei lettori. Poiché alcune API sono in via di sviluppo su Firefox OS, è meglio assicurarsi di aver scaricato l'ultima versione disponibile di questo libro.

## Me, me stesso e io. 

In molte parti del libro esprimo le mie opinioni personali e faccio delle scelte un po' differenti dalla maggior parte degli sviluppatori, soprattutto se questo può servire a descrivere un concetto in modo più semplice. Cercherò sempre di essere chiaro e di motivare le mie opinioni personali. A ogni modo, se ci sono degli errori in quello che dico, correggerò il testo e aggiornerò il libro. Per ulteriori informazioni a riguardo fare riferimento alla sezione *Commenti e Pull request*.

## Com'è nato questo libro

Inizialmente, avevo cominciato a scrivere il libro nel mio tempo libero - ma grazie all'aiuto del mio mentore al Google Summer of Code (GSoC), Marcos Caceres, questo libro è diventato parte del mio progetto GSOC - che aveva lo scopo di creare risorse utili per gli *sviluppatori Firefox OS*. Quindi un grosso ringraziamento a Google che finanzia questa opera e al Mozilla WebAPI team per avermi accolto all'interno del loro gruppo durante l'estate.

## Rimanere aggiornati

Questo libro è distribuito **gratuitamente** tramite [Leanpub](http://leanpub.com). 

Scaricando il libro dalla pagina ufficiale su [Leanpub](http://leanpub.com/quickguidefirefoxosdevelopment) è possibile registrarsi per ricevere gli aggiornamenti automatici. L'auspicio è di aggiornare il libro qualche volta al mese. Se si è ottenuto questo libro da un amico o da qualche altro sito, si vada alla pagina su Leanpub per scaricare e registrarsi in modo da ricevere le notifiche sugli aggiornamenti.

## Donazioni

Scrivere un libro richiede molto lavoro e, dopo l'esperienza del Google Summer of Code 2013, vorrei dedicare più tempo a questa attività. Quelli che pensano che questo libro sia utile (o intrigante) possono effettuare una donazione scegliendo una cifra a piacere diversa dai 0 euro sulla pagina di download su Leanpub. Per coloro che preferiscono donare usando PayPal, posso ricevere donazioni usando l'account *agarzia@mac.com*. 

Indipendentemente dalle donazioni, è importante inserire il proprio indirizzo email nel modulo di download per rimanere aggiornati sulle future modifiche apportate al libro.

## Come contattare l'autore

Per opinioni e commenti inviare un email a  [fxosquickguide@andregarzia.com](mailto:fxosquickguide@andregarzia.com). Il mio sito è [http://andregarzia.com](http://andregarzia.com). Il mio account Twitter  [@soapdog](http://twitter.com/soapdog).

Se si desidera migliorare il contenuto di questo libro , fare riferimento alla sezione *Commenti & Pull Request*.

## Illustrazione della copertina

La copertina è stata creata da Raphael Eckhardt, un disegnatore ed illustratore brasiliano. È possibile osservare il suo lavoro e contattarlo (è un freelancer) su [http://raphaeleckhardt.com/](http://raphaeleckhardt.com/).

## Chi dovrebbe leggere questo libro

Questo libro è stato scritto per lettori con una conoscenza intermedia di HTML, CSS e Javascript che vogliono creare applicazioni mobile per Firefox OS. L'insegnamento di HTML, CSS e Javascript è lo scopo del libro. Verranno consigliati dei buoni libri che trattano questi argomenti.

## Migliori tecniche di programmazione VS introduzione per principianti

Gli sviluppatori esperti noteranno che talvolta negli esempi non seguo le migliori tecniche di programmazione. Anche se sto cercando di evitare l'uso degli *anti-pattern* nel libro, voglio altresì evitare l'uso delle *immediate function* e altre tecniche simili di programmazione. Il motivo principale di questa scelta è che questo libro vuole essere un'introduzione all'argomento.
I programmatori esperti saranno in grado di modificare il codice mentre i principianti saranno in grado di comprenderlo. Il codice è, ovviamente, funzionante e mi propongo di aggiornare e migliorare le tecniche di programmazione seguendo i commenti e i suggerimenti dei lettori.

Ecco qualche buon libro per chi volesse approfondire il codice JavaScript a un livello avanzato:

* [JavaScript: The Good Parts](http://shop.oreilly.com/product/9780596517748.do): The JavaScript Book.
* [JavaScript Patterns](http://shop.oreilly.com/product/9780596806767.do): Patterns and best practices.
* [JavaScript Enlightenment](): Advanced JavaScript techniques.
* [Maintainable JavaScript](http://shop.oreilly.com/product/0636920027713.do): Writing code that is easy to maintain and work with.

## Commenti e Pull Requests

Questo è un libro gratuito e libero e sono entusiasta di ricevere qualunque commento o suggerimento.
Il contenuto in lingua inglese di questo libro si trova su [GitHub](https://github.com/soapdog/firefoxos-quick-guide) ed è scritto in Markdown (con alcune specifiche estensioni di Leanpub). Per commenti, correzioni di bug e miglioramenti inviare una *pull request* su Github. Grazie in anticipo per i contributi.

Il repository Git di questo libro in inglese è [https://github.com/soapdog/firefoxos-quick-guide](https://github.com/soapdog/firefoxos-quick-guide).

Il repository Git di questo libro in italiano è [https://github.com/Mte90/firefoxos-quick-guide](https://github.com/Mte90/firefoxos-quick-guide).

## Traduzioni

Questo libro è stato scritto inizialmente in portoghese e successivamente tradotto in inglese da me.
In un secondo tempo, Daniele lo ha tradotto in italiano. La traduzione italiana è stata aggiornata da *@gialloporpora* e controllata da *@Sara_t* e *@miki64*.
Entrambe le versioni sono disponibili gratuitamente su internet:

* [Portuguese Version](http://leanpub.com/guiarapidofirefoxos): Guia Rapido para Desenvolvimendo para Firefox OS.
* [English Version](http://leanpub.com/quickguidefirefoxosdevelopment): Quick Guide for Firefox OS App Development.
* [Italian version](https://github.com/Mte90/firefoxos-quick-guide): Guida veloce per lo sviluppo su Firefox OS.

Accetto con piacere tutto l'aiuto per tradurre questo libro in lingue diverse (e correggere il mio Inglese).

## Storico delle versioni

### Versione 0.3
Aggiunto nuovo materiale come Brick, Firefox OS BoilerPlate, ADB Helper ed il multilingua grazie a Daniele Scasciafratte, la sezione del Manifest invece è di Giammarco Di Lella.

### Versione 0.2
Libro rivisitato e corretto da Marcos Caceres, membro del Mozilla WebAPI team. Il contenuto di ogni capitolo è stato controllato per correzioni tecniche e molti errori grammaticali ed errori di battitura. 

### Versione 0.1

Questa è la prima versione di questo libro. Non ho ancora verificato con un editor gli errori di battitura, errori grammaticali e altre cose sbagliate. L'inglese non è la mia lingua principale quindi correggetemi per eventuali errori. La versione che il lettore sta leggendo ha avuto inizio il 20 agosto del 2013, una guida veloce distribuita alla [BrazilJS Conference](http://braziljs.com.br/) tenutasi tra il 22 e il 23 dello stesso mese. In pratica questo libro è stato scritto in soli due giorni.

Sto usando [Leanpub](http://leanpub.com) per scrivere il libro. Questo sistema mi permette di scrivere velocemente e di gestire il progetto in modo facile rimanendo sano di mente. Questa versione è la traduzione letterale dell'originale in portoghese.

{mainmatter}
